-15-

Pulveris ambiguam nubem speculamur ab altis
Turribus, incerti, socios apportet an hostes
Ille globus3 mentem suspensa silentia librant,
Donec pulvereo sub turbine sideris instar
Emicuit Stilichonis apex et cognita fulsit
Canities,
et 25, 1: Post resides annos longo velut excita somno
Romanis fruitur nostra Thalia choris.
Optatos renovant eadem mihi culmina coetus
Personat et noto Pythia vate domus.
Consulis hic fasces cecini Libyamque receptam.
Hic mihi prostratis bella canenda Getis.
Bellum Geticum aut pugna Pollentina an. 403. commissa est et paulo post carmen cum

praefatione scriptum. Atque ante id otium plurium annorum statuam esse positam 25, 6 illustratur:
Prior effigiem tribuit successus ahenam.

Ex eo tempore poetam Romae vixisse verisimile est. Quod in panegyrico in sextum Honorii
consulatum huius ex Ravenna Romam iter copiosius describit, non est argumento eum inter regis
comites fuisse, quum eam Italiae partem iam antea peragrasset ideoque penitus pernosset et ab
aliis accepta exponere posset.

De reliqua vita fontes sunt rari, e quibus hauriamus; duo restant carmina, quae eius aetatis
sunt, laus Serenae et epistola ad Hadrianum, qui intra an. 397. et 405. magister officiorum et
praefectus praetorio intra an. 412. et 416. fuit, e quibus carminibus pauca colligere possimun aliunde
nihil certi memoriae est proditum. Quin laus Serenae Stilichone vivo ac florente sit coepta, non
est dubium; nam 29, 82 rem integram ac florentem fortunam spirat:

Alio tum parvus in axe
Crescebat Stilicho votique ignarus agebat,
Debita cui longe coniux penitusque remoto
Orbe parabatur tanti concordia fati,
et 29, 177:
Te non Hesperidum pomis, non amne subacto,
Non socerum fallente rota, sed iudice dignus
Augusto variis Stilicho spectatus in armis
Accipit et regni dotes virtute paravit.
Saepe duces meritas bello tribuere coronas.
Hunc cingit muralis honos, hunc civica quercus
Nexuit, hunc domitis ambit rostrata carinis.
Solus militiae mira mercede iugalem
Promeruit Stilicho socero referente coronam,
et 29, 195:
Ut semper merito princeps, cum magna dedisset,
Deberet maiora tamen.

Carmen mutilum et sine dubio Stilichonis caede est interruptum3 sero id factum esse pri-

mis versibus:

