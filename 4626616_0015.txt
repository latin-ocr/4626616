- 9 .-

Quas res modo dixi, paulo post Theodosii mortem sunt factae. Et quamquam ab aliis
audita narrat, tamen, si procul abfuisset neque ipse in castris adfuisset, minus accurate exponere
posset. Atque inscriptione statuae, de qua infra disseremus, Claudianum tribunum — trib. mili-
tum — fuisse docemur. Quam inscriptionem genuinam esse omnes hodie consentiunt, praeser-
tim quum poeta ipse commemoret 25, 8:

Sed prior effigiem tribuit successus ahenam,
Oraque patricius nostra dicavit honos.

Quodsi poeta hoc loco effigiem et honorem patricium carminibus se consecutum esse pro-
nuntiat, tribuniciae dignitatis mentionem non facit, haud dubie iam antea tribunus fuit. Si antea
honore tribunicio fuit, hunc militia sola meruit. Dignitatem non inane nomen fuisse intelliges,
quum aulica dignitas Claudiani notarii esset, quae ordine senatorio exornabat. Duo autem munera
esse ex inscriptionis ipsius verbis „tribuno et notario“ cognosces, quae tribunum notariorum in·
telligi vetent. Atque poeta ipse duos honores, ubicunque commemorat, seiungit, ut 30, 5 et 6:

Hic socius, dux ille mihi nostrique per aulam
Ordinis hic consors emicat, ille prior.
30, 8 „militis obsequio‘ militem significat3 idem 39, 51 et 52 monstrant:
Eripe calcatis non prospera cingula musis.
Eripe militiam. Comitem me pelle sodalis,
idem 16, 6: ,
Tota(que) iam vatis pectora miles habet.

Neque vero Claudianus post adventum Romam vel in Italiam arma sumsisse ex praefatione
in lib. ΙΙΙ. de consulatu Stilichonis colligitur, ubi se cum Ennio. comite Scipionis maioris, com-
parat 23, 21:

Noster Scipiades Stilicho, quo concidit alter
Hannibal,
et ex 23, 23 et 24:
Te mihi post quinos annorum, Roma, recursus
Reddidit et votis iussit adesse suis.

Quae omnia , idem tempus, poetae accurata eius belli earumque, quae secutae sunt, rerum
cognitio, honos tribunicius, quo iam adolescentulus praeditus erat, itinera, quae summa geogra-
phicarum rerum scientia uberius describit, peritia rei militaris eum militasse et bello contra Eu-
genium vel Arbogastem gerendo interfuisse evincunt.

Eodem adventus anno Latina carmina facere coepit, ut ipse 42, 14 docet:

Romanos bibimus primum te (Probino) consule fontes
‘Et Latiae cessit Graia Thalia togae,
Incipiensque tuis a fascibus omina coepi.

Carmen, quod Claudianus dicit, exstat3 panegyricus est in Probini et Olybrii fratrum con·
sulatum. Ii Aniciae gentis erant, filii Probini illius, quem ut viderent, duos regulos ex Asia Me-
diolanum venisse Paulinus in vita Ambrosii memoriae prodit. Utroque familiarissime Claudianus
utitur3 supersunt duae epistulae, altera ad Orybrium, altera, cuius tres versus modo attuli . ad
Probinum scripta,

Quod Merianus eos Claudiano, ut Latina carmina componeret, persuasisse suspicatur, nihil
opposuerim, cum versus, quos attuli, eius opinioni non obstent, quamquam certa ad eam proban-

2

