 

Romani imperii, quo tempore ad occasum vergebat, literas si consideramus, maxime omnium
oculos in se convertit Claudius Claudianus, clarissimus poeta ultimumque Romanae poesis lumen
ac decus. Exstitit tum, cum bella, tumultus omnia turbabant et infestabant. Nam eo ipso tem-
pore floruit, quo subitus antea ignotae barbarae gentis equestris Hunnorum in Europam orienta-
lem adventus omnia movit et terruit et omnia, quae erant, ruere et, quod restabat eruditionis
humanitatisque, exstinguere et eorum loco barbariem afferre videbatur. Atque tempora priora et
tristissima imperii condicione et imperatorum plurimorum nequitia perditisque moribus quam mi-
nime erant idonea ad litterarum studia augenda et excitanda. Itaque extrema Romani imperii
occidentalis tempora omnibus fere poetis carent, qui poetae nomine sint digni, quum, qui poetae
dicuntur, non nisi priorum fuerint imitatores et principum adulatores, Imitabantur priorum for-
mam et figuras, ingenium evaserat. Elegantes politosque versiculos facere et figuras suavissimas
componere summum erat. Atque illud, quod inprimis Alexandrinorum poetarum fuisse constat,
in Romanos quoque irrepserat, doctrina eruditioneque ostentanda ingenii nativi penuriam occultare.
Quibus vitiis Claudianus etiamsi non liber fuit, ‚tamen excellit ingenio vivido, ardore animi, studio
Romanae pristinorum temporum maiestatis — (Romam) „armorum legumque parentem“ appellat
— omnium rerum scientia, robore et ornatu dicendi, abundantia dictorum acutorum, imaginum de-
scriptionumque elegantia, ut haud immerito ultimus poeta Romanorum habeatur.

De vita illustrissimi poetae, etsi opera ab aequalibus magni aestimabantur, a viris doctis
posteriorum temporum usque ad saeculum sextum decimum summa cum oblectatione ac studio le-
gebantur et tractabantur, historicis erant fons gratissimus, tamen pauca sunt cognita oculis exiguo
tredecim annorum spatio aperto, et de ineunte et de exeunte aetate vix quidquam certi reperias,
Patria quidem poetae ipsius e carminibus concludi potest3 at quando sit natus et quando et quo-
modo et ubi mortuus, crassis tenebris occultatum et circumfusum latet, neque ulli sunt aequalium
scriptorum fontes , ex quibus haurire possimus. De patria ipsa magna fuit dissensio, quum alii
Florentinum, alii Gallum, alii Hispanum Claudianum esse iudicarent. Qui Florentinum eum fuisse
nullo vetustatis documento volunt, nihil aliud afferre possunt nisi praefationem libri secundi de
raptu Proserpinae, qui ad Florentinum inscribitur, et elegiam, quae sub Claudiani Florentini
nomine exstat.

Quam absurda ea sit opinio, quum neque in Claudiani operibus, quae relicta sunt, neque ab
aequalibus Florentiae fiat mentio, elucet. Auctores erroris, quem modo dixi, sunt posteriores, Pe-
trarca aliique, qui Claudianum et Florentinum unum eundemque esse et hoc cognomen a nomine

patriae illius derivatum putarunt.
1 ,ε

