..8-

Cum divus abirem,
Res incompositas, fateor, tumidasque reliqui.
Stringebat vetitos etiamnum exercitus enses
Alpinis odiis alternaque iurgia victi
Victoresque dabant. Vix haec amentia nostris
Excubiis, nedum puero rectore quiesset.
Heu quantum timui vobis, quid libera tanti
Militis auderet moles, cum caeca remoto
Ferveret iam laeta metu. Dissensus acerbus,
Sed gravior consensus erat.
Stilichonis iter, quo statim Theodosio mortuo Germanos paucis diebus pacavit, omne orÎ‡
dine enarrat 21, 195:
Transcurrens egit Stilicho totidemque diebus
Edomuit Rhenum, quot vos (Drusus, Traianus) potuistis in annis.
Quem ferro, alloquiis, quem vos cum milite, solus
Impiger a primo descendens fluminis ortu
Ad bifidos tractus et iuncta paludibus ora
Fulmineum perstrinxit iter. Ducis impetu undas
Vincebat celeres et pax a fonte profecta
Cum Rheni crescebat aquis. etc.
Idem 21, 215:
Omne, quod oceanum fontesque interiacet Istri,
Unius incursu tremuit. Sine caede subactus
Servitio Boreas exarmatique Triones
Tempore tam parvo tot proelia sanguine nullo
Perficis et luna nuper nascente profectus
Ante redis, quam plena fuit.
Idem 8, 440:
Rhenum pacare iubes. Volat ille citatis
Vectus equis nullaque latus stipante caterva,
Aspera nubiferas qua Rhetia porrigit Alpes,
Pergit et hostiles, tanta est fiducia ripas
Incomitatus adit. Totum properare per amnem
Attonitos humili reges cervice videres,
Idem 449:
Juratur Honorius absens
Imploratque tuum supplex Alamannia nomen.
Idem 455:
Nobilitant veteres Germanica foedera Drusos3
Marte sed ancipiti, sed multis cladibus emta.
Quis victum meminit sola formidine Rhenum?
Quod longis alii bellis potuere mereri,
Hoc tibi dat Stilichonis iter.

