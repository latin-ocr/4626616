 

-γ-

Turiferos Arabes saltus, vada Caspia Medi,
Armenii Phasin, Parthi liquere Niphaten.

Postquam Theodosius quarto mense post Eugenium fusum et trucidatum, primis anni 395.
diebus Mediolani mortuus est, copiae, quae cum imperatore venerant, usque ad mensem septimum
eiusdem anni in occidentis partibus remanserunt et pleraeque in Italia. In his certe Claudianus
fuit; nam quo loco belli constra Eugenium gesti mentionem facit, optime singulas res pernovit et
copiosius describit. ut eum interfuisse verisimile ac necesse sit; 7, 64 documento est et 7, 87:

Victoria velox
Auspiciis effecta tuis (Honorii). Pugnastis uterque,
Tu fatis genitorque manu. Te propter et Alpes
lnvadi faciles. Cauto nec profuit hosti.
Munitis haesisse locis. Spes irrita valli
Concidit et scopulis patuerunt claustra revulsis.
Te propter gelidis aquilo de monte procellis
Obruit adversas acies revolutaque tela
Vertit in auctores et turbine repulit hastas.
O nimium dilecte deo, cui fundit ab antris
Aeolus armatas hiemes, cui militat aether
Et coniurati veniunt ad classica venti.
Alpinae rubuere nives et frigidus amnis
Mutatis fumavit aquis turbaque cadentum
Staret, ni rapidus iuvisset flumina sanguis.
At ferus inventor scelerum traiecerat altum
Non uno mucrone latus duplexque tepebat
Ensis et ultrices in se converterat iras
Tandem iusta manuS.

Hostes vehementissima procella turbatos et fusos esse a rerum scriptoribus christianis ver-
bosius enarratum legitur apud Paulum Orosium in hist. adv. pag. VII, 35 et apud Augustinum de
civitate dei VII, 26. Neque ignorat Honorium confestim post victoriam a Theodosio Mediolanum
accessitum celerrime iter fecisse, 7, 106:

Quamvis emeritum peteret natura reverti

Numen .....

Distulit Augustus cupido se credere coelo,

Dum tibi pacatum praesenti traderet orbem.

Nec mora: Bistoniis alacer consurgis ab oris etc.

Iter uberius describitur, quod afferre longum est. Ultimum colloquium Theodosii cum Sti-
lichone habitum 7, 141 enarrat:
Ut ventum ad sedes, cunctos discedere tectis
Dux iubet et generum compellat talibus ultro:
Bellipotens Stilicho, cuius mihi robur iu armis,
Pace probata fides etc.

15, 292 Theodosii morientis curas tractat:

