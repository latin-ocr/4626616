consulatum, eodem anno post Rufini occasum, qui septimo anni 395. mense trucidatus est, car-
mina in Rufinum, 396. panegyricus in ΠΙ. et 398. in IV. Honorii consulatum. Eiusdem anni
sine dubio est carmen dc nuptiis Honorii et Mariae et fescennina et 399. alterum carmen in Eu·
tropium: nam Eutropio vivo id esse scriptum e toto carmine apparet: eo mortuo carmen de bello
Gildonico factum esse ex 15, 4 cognoscimus:
Concordia fratum
Plena redit.
Eutropio enim vivo Honorius et Arcadius discordes erant, quum Eutropius Gildonis consiliis
indulsisset et praevaricatus esset, quod Claudianus 18, 396 commouet:
Discors oriens felicibus actis
Invidet atque alio Phoebi de cardine surgunt
Crimina, ne toto conspiret corpore regnum.
Gildonis taceo magna cum laude receptam
Perfidiam et fretos Eoo robore Mauros,
et 15, 236:
In fratres medio discordia Mauro
Nascitur, et mundus germanaque dissidet aula?
· Gildonisne salus tanti sit palma furoris?
et 15, 257:
Tali te credere monstro
Post patrem fratremque paras? Sed magna rependit
Inque tuam sortem numerosas transtulit urbes.
Ergo fas pretio cedet? Mercede placebit
Proditio? Taceo, laesi quod transfuga fratris.

Perfectum carmen Romae esse 25, 5 et ostendit neque antea carmen in Stilichonis consu-
latum scriptum esse opinari cogit:

Consulis hic fasces cecini Libyamque receptam
Hic mihi prostratis bella canenda Getis.

Sequitur panegyricus in consulatum Fl. Mallii Theodori, qui an. p. Ch. n. 399. fasces obtinuit,
et alterum in Eutropium carmen cum praefatione: id factum esse, quum ipso consulari anno op-
pressus esset, 19, 9 docetur:

Illatas consul poenas se consule solvit.

Summa laus plaususque ac honores ab amicis fautoribusque poetae tribuebantur, quibus car·

mina legebat, ut magna voce exclamet 25, 6:
Prior effigiem tribuit successus ahenam,
Oraque patricius nostra dicavit honos.
Annuit hunc princeps titulum poscente senatu,
et 25, 12:
Carminibus veniam praemia tanta negant,
et 16, 1:
Audebisne, precor, doctae subiecta catervae
Inter tot procereS, nostra Thalia, loqui?
et elatius magnaque optimae mentis conscientia 16, 9:

