—14—

Hoc ego concilio collectum metior orbem;
Hoc video coetu, quidquid ubique micat.

Neque vero honores inanes vanaque nomina sola principum gratia poeta est nactus, sed alia
eorum opera est consecutus, ut Serenae, Stilichonis uxoris, auxilio sponsam optatam Aegyptiam,
fortasse Alexandrinam. Illi enim gratias agit epistola ad Serenam scripta (ex Aegypto) au. aut
402. aut 403„ qua eam ad astra tollit et cum Junone comparat 40, 33:

Quod Threicio Juuo”placabilis Orphei,
Hoc poteris votis esse, Serena, meis.

Illius expectent famulantia sidera nutum.
Sub pedibus regitur terra fretumque tuis.

Non ego, cum peterem solenni more procorum.
Promisi gregibus pascua plena meis,

Nec quod mille mihi lateant sub palmite colles,
F luctuet et glauca pinguis oliva coma,

Nec quod nostra Ceres numerosa falce laboret
Aurataeque ferant culmina celsa trabes.

Suffecit mandasse deam. Tua littera nobis
Et pecus et segetes et domus ampla fuit.

Inflexit soceros, et maiestate petendi
Texit pauperiem nominis umbra tui. ·

Nuptias non Romae neque in Italia celebratas esse ex 40, 49 apparet:

Atque utinam sub luce tui contingeret oris
Coniugis et castris et solio generi

Optatum celebrare diem! Me iungeret auspex
Purpura, me sancto cingeret aula choro!

Et, mihi quam scriptis desponderat ante, puellam
Coniugiis eadem pronuba dextra daret!

Nunc medium quoniam votis maioribus aequor
Invidet et Libycae dissidet ora plagae,

Saltem absens, regina, fave reditusque secundos
Annue sidereo laeta supercilio.

Terrarum tu pande vias; tu mitibus euris
Aequora pacari prosperiora iube!

Verba „Libycae plagae“ Africam et „mitibus euris“ et „medium aequor⁴⁴ mare mediterra-
neum perspicue pingunt.

Quando nuptiae sint actae quandoque in Italiam redierit, etsi claris verbis non enarratur,
tamen e carm. 25. et 26. colligitur. Nam poetam et plurium annorum otium degisse et Roma
afuisse et an. 403. Romae denuo commoratum esse et paulo ante redisse dilucide nuntiat 26, 450:

Ipso Roma die, nec adhuc ostenditur auctor,
Personuit venisse ducem laetisque Quirites
Vocibus auspicium certi plausere triumphi,
Muniti Stilichone suo. Quis gaudia vero
Principis, amplexus alacris quis disserat aulae P

