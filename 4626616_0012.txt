-6-

Romanos bibimus primum te consule fontes
Et Latiae cessit Graia Thalia togae,

Incipiensque tuis a fascibus omina coepi
Fataque debebo posteriora tibi.

Ergo lacessitus tandem rescribe roganti!

Atque certe Claudiano Hadrianus, si cognatus fuisset, praesidio fuisset et commendasset ne-
que poeta silentio id praeterisset.

Non ita magno loco natum esse Claudianum probatur, quod et de se parentibusque accu-
ratius loquendi occasionem quamque omnino omittit et aliorum, quoscunque carminibus persequitur,
copiosissime originem genusque describit neque se suaque admirandi vitio caret. Nam Stilichonis
originem silentio praeteriri vel cursim commemorari, quod barbarico et minime amplo genere fuit,
neminem effugiet. Atqui monendum est, ubicunque Claudianus se pauperem vatem humilemque vo-
cat, poetam loqui, ut 40, 46:

Texit pauperiem nominis umbra tui.

Patrem non inopem fuisse facile intelliges, si poetae eruditionem doctrinamque consideraveris,
quae sine magno sumptu parari non potuit. Etenim tanta fuit, ut sine dubio a nullo scientia
litterarum sit superatus, et ubique artium elegantium et ingenuarum vestigia occurrunt, nam Ale·
xandrinus quum sit, patrio more nullam litterarum studia ostentandi facultatem praetermittit.

Omnium rerum scientia instructus et poematum Graecorum expertus an. p. Chr. n. 395. Ro—
mae invenitur. At quae Romam vel in Italiam transmigrandi fuerit causa aut quomodo ad Stili-
chonem sit deductus, latet. Quo anno Romani advenerit et primo Latina carmina composuerit,
ipse 42, 14 demonstrat:

Romanos bibimus primum te consule fontes
Et Latiae cessit Graia Thalia togae,
Incipiensque tuis a fascibus omina coepi.

Epistola est scripta ad Probinum, qui cum Olybrio fratre consul fuit an. p. Chr. n. 395.
Verba „Graia Italia“ i. e. Graeca poemata, quorum pauca supersunt, patrium sermonem et prio-
rem sedem ostendunt, et ea carmina in orientis solis partibus, non in Italia sunt scripta. Nam
virum litterarum doctrina praestantem atque omnium rerum peritissimum Latinae linguae, quae
in foro, in senatu, in aula, in exercitu vigebat, non rudem fuisse, nemo negabit, ut non dicam
litterarum Latinarum scientiam, cuius vestigia multa in Claudiani operibus occurrunt, animi in-
flammationem maiestatis Romanae pristinorum temporum, militis officium, quo in alias terras et
in Italiam deductus esse videtur.

Auctumno anni p. Chr. n. 394. bellum contra Eugenium vel Arbogastem est gestum. Ad
id gerendum imperator Theodosius I. omnia molitus erat et comparaverat et maximas copias
ex omnibus orientis partibus coegerat 7, 64:

Interea turbata fides, civilia rursus
Bella tonant dubiumque quatit discordia mundum.
Barbarus Hesperias exsul possederat urbes
Sceptraque deiecto dederat Romana clienti.
Jam princeps molitur iter gentesque remotas
Colligit Aurorae, tumidus quascunque pererrat
Euphrates, quas lustrat Halys, quas ditat Orontes.

