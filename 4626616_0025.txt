..19-

ritanis inscripta Arcadio et Honorio coss. (an. 396.) ad Claudianum, comitem orientis. Opinio con-
gruenti nomine et tempore confirmari videtur. At, constansne sit lectio „Claudianum ¹, est dubium.
Editio enim Parisiensis habet Claudium. Quod si verum est nomen, difficultas tollitur. Sin „Clau-
dianum‘ legendum esse probabitur, duae inprimis sunt res, quae Seldeni et Gothofredi opinioni
obstent. Non tenui mihi momento esse videtur poetam tali muneri nondum maturum eo tempore
fuisse, quum in epistola ad Hadrianum scripta „lubricam“ aetatem excuset, atque postquam Ro-
mam venit, inter Stilichonis comites erat usque ad annum 400. Jam autem ann. p. Chr. n. 395.
Romam venisse Claudianum suo loco ostendi. Quid? ld munus neque in tabula statuae positae
non ante an. 400. legitur, neque usquam a poeta eius fit mentio. Atque quum semper Stilichoni ad-
dictus ne Arcadio ipsi quidem parceret, haud verisimile est ab hoc poetae provinciam commissam
esse. Iis enim ipsis temporibus carmina in Rufinum scripsit, et an. 397. Stilicho in Graecia Ge-
tas bello persequebatur et Arcadio postulante Graecia cessit 3, 314:
Vetat ille (Rufinus) domari
Innectitque moras et congrua tempora differt.
Nam tua cum Geticas stravisset dextra catervas,
Ulta ducis socii letum, parsque una maneret
Debilior facilisque capi, tunc impius ille
Proditor imperii coniuratusque Getarum
Distulit instantes eluso principe pugnas
Hunnorum laturus opem, quos affore bello
Norat et invisis mox se coniungere castris. '
Hic locus esse videtur de poetae fide ac religione disserendi , quantum ex operibuS, quae
relicta sunt, cognosci poterit, qua de re Merianus copiosius disputavit. Qui Claudiani aetati sunt
proximi scriptores, Augustinus et Paulus Orosius, paganum eum claris verbis dicunt, ille de civitate dei
V. 26: Unde et poeta Claudianus, quamvis a Christi nomine alienus, in eius tamen laudibus dixit:
(7, 96) O nimium dilecte deo, cui fundit ab antris
Aeolus armatas hiemes, cui militat aether,
Et coniurati veniunt ad classica venti!
hic hist. adv. pag. VII, 35: Quando unus ex ipsis, poeta quidem eximius, sed paganus pervica-
cissimus huius modi versibus et deo et homini testimonium tulit, quibus ait:
Ο nimium dilecte etc.
Quorum opinio carminibus confirmari videtum patrios enim deos retinet et preces ad eos
tendit; 3, 334 Stilichonem precantem introducit.
Mavors, nubifero seu tu procumbis in Aemo,
Seu te cana gelu Rhodope, seu remige Medo
Sollicitatus Athos, seu caligantia nigris
Ilicibus Pangaea tenent, accingere mecum
Et Thracas defende tuos! Si laetior adsit
G10ria vestita spoliis donabere quercu.
Audiit illa pater.

18, 210 exclamat:

Non pudet heu, Superi.

Theodosium in colloquio cum Honorio habito deos esse credentem facit 8, 276:
3*

