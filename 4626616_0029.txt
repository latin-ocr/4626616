 

V·

-23-

Absolvitque deos. Jam non ad culmina rerum
Iniustos crevisse queror. Tolluntur in altum
Ut lapsu graviore ruant.
Post mortem alteram ac sempiternam esse vitam 35, 282 exponit:
Sunt altera nobis
Sidera, sunt orbes alii. lumenque videbis
Purius Elysiumque magis mirabere solem
Cultoresque pios. Illic pretiosior aetas,
Aurea progenies habitant, semperque tenemus,
Quod superi meruere semel, ’
et 35, 300 omnes post obitum pares esse:
Purpurei venient -— reges
Deposito luxu, turba cum paupere mixti.
Omnia mors aequat. Tu damnatura nocentes,
Tu requiem latura piis,
et 8, 225, animas non interire cum corporibus explicat:
Disce orbi, quod quisque sibi. Cum conderet artus
Nostros aetheriis miscens terrena Prometheus,
Sinceram patrio mentem furatus Olympo
Continuit claustris indignantemque revinxit.
Et cum non aliter possent mortalia fingi,
Adiunxit geminas. Illae cum corpore lapsae
Intereunt3 haec sola manet bustoque superstes
Evolat.

Quae pium animum spirant et severitatem religionis Summam ostendunt poetamque non spe-
ciei vel nomini, sed rei honorem tribuere, quamquam aliquot loci a materialismi — sit venia verbo
- suspicione non abhorrent, ut 33, 57:

Qui finem cunctis et semina praebes
Nascendique vires alterna morte rependis,
Qui vitam letumque regis3 (nam quidquid ubique
Gignit materies, hoc te donante creatur
Debeturque tibi certisque ambagibus aevi
Rursus corporeos animae mittuntur in ortus.)

Etenim colebat numen, nomen pro nihilo habebat. ltaque a nomine et christiani et pagani
alienus esne potuit. Atque idem vult Augustinus, quum nomen abiudicat. Paulo orosio, qui ad-
versus paganos scripsit. displicuit Claudianus, quoniam pristinam maiestatem Romanam cum reli-
gione antiqua coniunctam cecinit, neque mirum3 pagani enim eius aetatis omnes calamitates in ne·
glectos deos patrios contulerunt. Aperte vero poetam se paganum professum opinari id ipsum vetat,
quod gravissimis poenis suppliciisque eOS, qui diis sacrificassent, affici leges a Theodosio latae
iusserunt, etiamsi honoratissima militia et res praeclare gestae nonnullis impunitati fuerunt.

