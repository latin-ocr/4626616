—5-

proferre possunt nisi nomen Romanum. Ex nomine scilicet libertinum patrem conici licet, et
confluxit Alexandriam temporibus omnibus omne genus hominum, in his iam Caesaris aetate ple-
rique Italici. At Sidonio Appolinare auctore patris domicilium Canopi erat, non Alexandriae, quae
res potius indigenam indicare videtur. Quid? Ubi. terrarum iis temporibus Latina nomina non
inveniuntur? Quot libertini Latinis nominibus etiam barbaris gentibus nati toto orbi terrarum
stipendiis factis consederant? Atque poeta, si genus Romanum Romanosque parentes iactare po-
tuisset, haud dubie de stirpe non tacuisset. Neque minus dubium aut ad probandum tenue ent,
quod Gesnerus ex 39, 55 colligit, Claudianum Hadriani praefecti praetorio propinquum fuisse:
Irruat in miseros cognata potentia cives!

Nam verbum „cognata‘ minus de propinquitate est dictum, sed propterea, quod claudimus
et Hadrianus eiusdem erant patriae, id quod satis dilucide ex ceteris eiusdem carminis locis appa-
ret, inprimis ex 39, 53:

Scilicet insignes de paupere vate triumphos!
et ex 33: Jam iam suppliciis fessos humilesque, serenus,
Respice! Quid tanta dignaris mole clientem?
In brevibus nunquam sese probat Aeolus antris,
Nec capit angustus Boreae certamina collis.
Alpes ille quatit, Rhodopeia culmina lassat.
Incubuit nunquam coelestis flamma salictis,
Nec parvi frutices iram meruere Tonantis.
Ingentes quercus, annosas fulminat ornos.
Hoc pro supplicibus ramis, pro fraude Minervae,
¹ Hoc carmen pro ture damus.

Atque epistola omni Hadrianus vir potentissimus nobillissimusque, inops poeta pingitur, cui
irasci Hadrianum dedeceat, inprimis vers, 8:

Te tamen haud decuit paribus concurrere telis.
Humanae superos nunquam tetigere querelae,
Nec vaga securum penetrant convicia coelum.

Attamen ironiam quandam dissimulationemque pellucere me non fugit Et 39, 4 illud „Mi-

serere tuorum“ familiaritatem, non propinquitatem ostendit, quod ex 39, 52 cognoscas:
Comitem me pelle sodalis!

Neque parvi momenti est, quod sero in Hadriani amicitiam venit. Atque si Hadriano cog-
natus vel affinis erat, qua re poeta impediri potuit, quominus primo Romam adventu Hadriani viri
clarissimi ac potentissimi tutelam et favorem quaereret? Sero autem ad Hadrianum poetam esee
deductum ipse 39, 31 monet:

Secuit nascentia fata
Livor. v

Quod non ad priorem poetae aetatem spectat; nam post Stilichonis interitum, an. p. Chr. n.
408. epistola est scripta. At quae epistolae scribendae fuerit causa, infra, quantum poterimus, ostendemus.
Neque ullo alio loco poeta Hadriani favorem commemorat, sed fautores praeter Stilichonem laudat
alios. Auctores fortunae bonae celebrat Probinum et Olybrium fratres, quibus familiarissime eum
usum esse argumento sunt epistolae ad Olybrium et Probinum scriptae, et quos primo carmine,

quod Latina lingua scripsit, cecinit 42, 13:

